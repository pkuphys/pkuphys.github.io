---
title: 突厥传
author: 祺桑
layout: post
tags:
  - 文化旅游
---

身毒之西，大食之北，西海之滨， 原为大秦之地。大秦分为东西二国，其东有王名君士坦丁者建城于海峡之西，谓之曰君士坦丁堡，遂都之。唐贞观间，李靖袭破突厥，禽其可汗颉利，降其大部，余众西奔。后高仙芝败于坦罗斯，葱岭以西悉归大食所有，其民遂入大食，久而乃得为用，后值大食君弱，宰执权柄。会元太祖西征，旭烈兀灭大食，突厥北遁。旭烈兀死，国旋灭，有突厥部号塞尔柱，袭据大食故土，后为帖木儿所灭，其部又散，至于君士坦丁堡以东。后有奥斯曼者，帅其部酋，各突厥属咸归掌控，乃西伐大秦。明景泰四年，拔君士坦丁堡，徙都之。其后西征南讨，扩野万里，盛极一时。然后世孱弱，分崩离析，其地分为四十国。仆前日往视其故土，感其地大而物丰，民情国体皆各异，乃为赋云：

青岭葱葱，峰峦叠嶂，碧海幽幽，帆驰无疆。英雄建业，国称奥斯曼突厥，继往开拓，徙都君士坦丁堡。粮秣不绝，兵革既盛，泰西困顿，波斯授首。一朝疲病，民唾弃而奔扰，屡战屡败，地裂分为四十。有国希腊，故其西砥，北依山而三面环海，千屿散其间。有黎巴嫩，故其东屏，西凭海而三面据山，万屯座其侧。士多而将广，兵精而粮足，山海相依，守战之国，一旦军溃于千里之外而国无存。星月眷顾， 真主庇护，嗟夫骄子，何时囚徒。寻寻变化，万态无常，惟得翼翼，踵践不伤。何以治国，得与师论道术于黎邦，奚为成败，尝与友谈英雄于希腊。获益良多，有感于斯云。

曰：何以一旦军溃于千里之外而国无存耶？拟之中国清光绪二十六年故事，军败于城下而丧都者，尚能偿款以存国，犹未割地。两国之败，相去仅十余年，中国所以存者，突厥所以不存者，非中国强于突厥也。究其原因者，盖中国之民族单纯，突厥本族人少，各地皆为异族，不得誓死以维国体。

赞曰：李靖武功，北地扼凶，狼狈西走，不敢复东，大食强盛，旧部得蒙，不料后世，乃有英雄，奥斯曼氏，力夺神工，南征北拓，东并西通。盛衰常事，岂得长永，身死国灭，山摇地崩，千载辉煌，始为一空，我辈求索，当知其终。